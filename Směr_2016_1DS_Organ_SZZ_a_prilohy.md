
# Směrnice č. 1DS/2016 děkana Fakulty ekonomické ZČU Organizace státních závěrečných zkoušek na FEK ZČU

## čl. 1 – Úvodní ustanovení
1. Tato směrnice doplňuje a rozvádí čl. 46 až 56 Studijního a zkušebního řádu ZČU (dále jen
Studijní a zkušební řád).

## čl. 2 – Předměty státní závěrečné zkoušky
1. Státní závěrečná zkouška na bakalářském stupni studia má tyto předměty:
a) bakalářská státní zkouška z ekonomie, je-li uvedena ve studijním plánu studijního oboru,
b) bakalářská státní zkouška odborná (počet odborných státních zkoušek je stanoven
studijním plánem příslušného studijního oboru),
c) obhajoba bakalářské práce.
2. Státní závěrečná zkouška na navazujícím magisterském stupni studia má tyto předměty:
a) státní zkouška z ekonomie, je-li uvedena ve studijním plánu studijního oboru,
b) státní zkouška odborná,
c) obhajoba diplomové práce.

## čl. 3 – Zapisování předmětů státní závěrečné zkoušky
1. Obhajoba bakalářské práce a obhajoba diplomové práce jsou na FEK ZČU považovány za předměty státní závěrečné zkoušky bez uvedení zkratky předmětu v IS/STAG. Student si tyto předměty v IS/STAG nezapisuje.
2. Předměty státní závěrečné zkoušky podle čl. 2 odst. 1 písm. a), b) si student zapisuje v posledním akademickém roce svého studia.
3. Předmět státní závěrečné zkoušky uvedený v čl. 2 odst. 2 písm. a) Státní zkouška z ekonomie si student zapisuje zpravidla v posledním akademickém roce svého studia.
4. Předmět státní závěrečné zkoušky uvedený v čl. 2 odst. 2 písm. b) Státní zkouška odborná
si student zapisuje v posledním akademickém roce svého studia.

## čl. 4 – Podmínky konání státní závěrečné zkoušky
1. Předměty státní závěrečné zkoušky podle čl. 2 odst. 1 písm. a), b), c) a předměty podle čl. 2
odst. 2 písm. b), c) může student konat za předpokladu, že:
a) úspěšně absolvoval předměty předepsané standardním studijním plánem; v případě navazujícího magisterského stupně studia včetně předmětu státní zkoušky podle čl. 2 odst. 2 písm. a),

b) získal za bakalářské studium nejméně 180 kreditů nebo v případě navazujícího magisterského studia nejméně 120 kreditů,
c) nepřekročil nejdelší možnou dobu studia, která je stanovena Studijním a zkušebním řádem,
d) na zadané téma vypracoval a v určeném termínu odevzdal bakalářskou nebo diplomovou práci (kvalifikační práci).

## čl. 5 – Přihlašování na státní závěrečnou zkoušku
1. Na státní závěrečnou zkoušku na bakalářském stupni studia podle čl. 2 odst. 1 písm. a), b),
c) a na opravné termíny této zkoušky podává student písemnou přihlášku na sekretariát garantující katedry v místě svého studia. Mezní termín pro podání písemné přihlášky ke státní závěrečné zkoušce je stanoven pokynem děkana pro příslušný akademický rok, zpravidla   je mezní termín pro   podání   přihlášky ke   státní závěrečné zkoušce   totožný s mezním termínem pro odevzdání bakalářské práce. Formulář přihlášky ke státní závěrečné zkoušce fakulta zveřejní na webové stránce studijního oddělení.
2. Na Státní zkoušku z ekonomie podle čl. 2 odst. 2 písm. a) a na opravné termíny této zkoušky
se student přihlašuje elektronicky prostřednictvím IS/STAG.
3. Na státní závěrečnou zkoušku na navazujícím magisterském stupni studia podle čl. 2 odst. 2 písm. b), c) a na opravné termíny této zkoušky podává student písemnou přihlášku na sekretariát garantující katedry v místě svého studia. Mezní termín pro podání písemné přihlášky ke státní závěrečné zkoušce je stanoven pokynem děkana pro příslušný akademický rok, zpravidla je mezní termín pro podání přihlášky ke státní závěrečné zkoušce totožný s mezním termínem pro odevzdání diplomové práce. Formulář přihlášky ke státní závěrečné zkoušce fakulta zveřejní na webové stránce studijního oddělení.
## čl. 6 – Odhlášení a omluva ze státní závěrečné zkoušky
Způsob odhlášení a omluvy ze státní závěrečné zkoušky nebo jejího předmětu je stanoven ve čl. 48 Studijního a zkušebního řádu. Písemnou omluvu s uvedením závažného důvodu neúčasti u státní závěrečné zkoušky student předá děkanovi fakulty v místě svého studia prostřednictvím studijního oddělení.
## čl. 7 – Opakování státní závěrečné zkoušky
1. Opakování státní závěrečné zkoušky nebo jejího předmětu se řídí čl. 49 Studijního a zkušebního řádu.
2. Pokud student v předmětech státní závěrečné zkoušky podle čl. 2 odst. 1 nevyhověl, má právo státní závěrečnou zkoušku nebo její předmět opakovat v průběhu studia nejvýše dvakrát.
3. Pokud student v předmětu státní závěrečné zkoušky podle čl. 2 odst. 2 písm. a) (státní zkouška z ekonomie) nevyhověl, má právo konat první a druhou opravnou zkoušku. Nevykoná-li student úspěšně předmět Státní zkouška z ekonomie v akademickém roce, kdy má tento předmět zapsán, musí si tento předmět zapsat znovu v dalším akademickém roce, přičemž celkově lze zkoušku z předmětu Státní zkouška z ekonomie opakovat v průběhu celého studia nejvýše dvakrát.
4. Pokud student v předmětech státní závěrečné zkoušky podle čl. 2, odst. 2 písm. b) (státní zkouška odborná) a c) (obhajoba diplomové práce) nevyhověl, má právo státní závěrečnou zkoušku nebo její předmět opakovat v průběhu studia nejvýše dvakrát.

## čl. 8 – Konání státní závěrečné zkoušky
1. Státní zkouška z ekonomie podle čl. 2 odst. 1 písm. a), státní zkouška odborná podle čl. 2 odst. 1 písm. b) a obhajoba bakalářské práce se konají v jeden den. Státní závěrečná zkouška začíná obhajobou bakalářské práce. Všechny tři části státní závěrečné zkoušky se konají před stejnou zkušební komisí.
2. Absolvování předmětu Státní zkouška z ekonomie uvedeného v čl. 2 odst. 2 písm. a) musí předcházet termínu obhajoby diplomové práce a státní zkoušce odborné.
3. Státní zkouška odborná podle čl. 2 odst. 2 písm. b) a obhajoba diplomové práce se konají v jeden den, přičemž student začíná obhajobou diplomové práce. Obhajoba diplomové práce a státní zkouška odborná se konají před stejnou zkušební komisí.
4. Obhajoba bakalářské a diplomové práce (kvalifikační práce) zahrnuje:
a) úvodní slovo studenta,
b) vyjádření vedoucího a oponenta příslušné práce,
c) odpovědi studenta na otázky uvedené v hodnocení příslušné práce,
d) diskuse členů zkušební komise se studentem na příslušné téma.
5. Tematické okruhy předmětů státní závěrečné zkoušky s výjimkou obhajoby kvalifikační práce vycházejí z obsahů povinných a povinně volitelných předmětů studijního oboru a jsou zveřejněny v Courseware do 30 dnů po začátku příslušného akademického roku.

## čl. 9 – Zkušební komise pro státní závěrečnou zkoušku
1. Jmenování členů zkušební komise je stanoveno v čl. 50 Studijního a zkušebního řádu.
2. Protokol pro zápis státní závěrečné zkoušky připravuje studijní oddělení a sekretariát příslušné katedry v místě studia studenta. Protokol eviduje studijní oddělení, které ho poté, co student absolvuje nebo ukončí studium, předá podle Spisového a skartačního řádu do spisovny ZČU.
## čl. 10 – Hodnocení státní závěrečné zkoušky
1. Způsob hodnocení státní závěrečné zkoušky je stanoven v čl. 51 Studijního a zkušebního řádu.
2. Předměty státní závěrečné zkoušky podle čl. 2 odst. 1 písm. a), b), c) a čl. 2 odst. 2 písm. a), b), c) jsou hodnoceny každý samostatnou klasifikací. Výsledky těchto předmětů se zapisují do výkazu o studiu s výjimkou obhajoby kvalifikační práce. Výsledky všech předmětů státní závěrečné zkoušky včetně obhajoby kvalifikační práce se zapisují do IS/STAG.
3. Celkový výsledek státní závěrečné zkoušky je aritmetický průměr klasifikací všech předmětů státní závěrečné zkoušky zaokrouhlený na výborně, velmi dobře, dobře. Nelze-li výsledný aritmetický průměr jednoznačně zaokrouhlit na celé číslo, zkušební komise rozhodne o výsledné klasifikaci v daném rozmezí podle celkového odborného posouzení vystoupení studenta.
4. Celkové hodnocení studia se provádí podle čl. 64 Studijního a zkušebního řádu.
## čl. 11 – Termíny státní závěrečné zkoušky
1. Konkrétní termíny státní závěrečné zkoušky podle čl. 2 odst. 1 a 2 pro daný akademický rok stanoví děkan na návrh garantující katedry.
2. Obhajoba kvalifikační práce a státní zkoušky podle čl. 2 odst. 1 písm. a), b) a čl. 2 odst. 2 písm. b) se konají v měsíci červnu. Opravný termín státní zkoušky z ekonomie a státní zkoušky odborné podle čl. 2 odst. 1 písm. a), b) a opravný termín státní zkoušky odborné podle čl. 2 odst. 2 písm. b) je v měsíci září téhož kalendářního roku. Opravný termín obhajoby kvalifikační práce stanoví zkušební komise v závislosti na rozsahu požadovaného přepracování kvalifikační práce.
3. Pro studenty, kteří překročili standardní dobu studia, může děkan stanovit termín státní závěrečné zkoušky podle čl. 2 odst. 1 a čl. 2 odst. 2 písm. b), c) také v lednu/únoru. Katedra je povinna organizovat zimní termín státní závěrečné zkoušky, pokud v daném studijním oboru, studijním zaměření a místě studia podá přihlášku na zimní termín státní závěrečné zkoušky minimálně 5 studentů.
4. Ze závažných důvodů na základě písemné žádosti studenta může děkan povolit konání řádného (prvního) termínu státní závěrečné zkoušky podle čl. 2 odst. 1 a podle čl. 2 odst. 2 písm. b), c) v měsíci září.
5. Státní zkouška z ekonomie podle čl. 2 odst. 2 písm. a) se koná v průběhu zimního semestru. Pro studenty, kteří se ze závažného důvodu nemohou účastnit této státní zkoušky v zimním semestru, děkan stanoví termín v letním semestru. Písemnou žádost o termín státní zkoušky z ekonomie v letním semestru s uvedením důvodu podávají studenti děkanovi prostřednictvím studijního oddělení do 28. 2. daného roku.

## čl. 12 – Bakalářská a diplomová práce
1. Vyhlášení témat pro bakalářské a diplomové práce (kvalifikační práce) je stanoveno čl. 53 Studijního a zkušebního řádu. Termíny pro vyhlášení témat kvalifikačních prací jsou uvedené v příloze této směrnice.
2. Student si vybírá téma své kvalifikační práce ze seznamu témat vyhlášených katedrou, která garantuje odbornou státní zkoušku pro daný studijní obor resp. studijní zaměření (pokud se studijní obor člení na studijní zaměření). Student má právo navrhnout vedoucímu katedry vlastní téma práce.
3. Student se přihlašuje k tématu kvalifikační práce na katedře, která garantuje odbornou státní zkoušku. Jestliže o stejné téma projeví zájem více studentů, rozhodne o přidělení tématu vedoucí katedry.
4. Zadání kvalifikační práce je stanoveno v čl. 54 Studijního a zkušebního řádu.
5. Formální úprava kvalifikační práce je stanovená metodikou FEK ZČU pro vypracování kvalifikační práce, která je zveřejněná na webové stránce FEK ZČU „Studium“.
6. Odevzdání kvalifikační práce je stanoveno v čl. 55 Studijního a zkušebního řádu. Žádost děkanovi fakulty o určení náhradního termínu odevzdání práce student podává v místě svého studia prostřednictvím studijního oddělení.
7. Kvalifikační práci student uloží v elektronické formě na portál ZČU a odevzdá ve dvou písemných vyhotovení v místě svého studia na sekretariát katedry, která vystavila zadání kvalifikační práce.
8. Zveřejnění kvalifikační práce se řídí směrnicí rektora o zveřejňování kvalifikačních prací.
9. Student může v daném studijním oboru předložit pouze jednu kvalifikační práci a obhajovat
ji pouze v jedné zkušební komisi pro státní závěrečnou zkoušku.

10. Práci hodnotí písemně vedoucí práce a oponent, kteří na práci vypracují hodnocení a posudek podle čl. 56 Studijního a zkušebního řádu. Vedoucí katedry jmenuje vedoucího práce zpravidla při přípravě zadání práce a oponenta nejpozději jeden měsíc před termínem obhajoby práce. Oponentem musí být vysokoškolsky vzdělaný odborník z praxe nebo akademický pracovník.
11. Student má právo seznámit se s písemným hodnocením a posudkem (posudky) své práce
v termínu uvedeném v čl. 56 Studijního a zkušebního řádu.
12. Kvalifikační práce včetně hodnocení vedoucího, posudku oponenta (posudků oponentů) a záznamu o průběhu obhajoby jsou v elektronické formě uloženy do digitálního archívu ZČU a v listinné podobě do Univerzitní knihovny ZČU. Katedra, na které byla práce předložena k obhajobě, archivuje jmenné seznamy prací předaných univerzitní knihovně podle jednotlivých let.
13. Pokud student ve stanoveném termínu odevzdal kvalifikační práci a ze státní závěrečné zkoušky byl poté omluven, zůstává kvalifikační práce uložena na katedře do termínu konání obhajoby.

## čl. 13 – Závěrečná ustanovení
1. Přílohami této směrnice je harmonogram postupu při zadávání kvalifikační práce a formulář přihlášky ke státní závěrečné zkoušce a obhajobě kvalifikační práce.
2. Tato směrnice nahrazuje směrnici děkana č. 1DS/2014 vydanou 19. 2. 2014.
3. Tato směrnice nabývá účinnosti 1. 4. 2016.

## Příloha č. 1 ke směrnici č. 1DS/2016 děkana Fakulty ekonomické ZČU
Harmonogram postupu při zadávání kvalifikační práce na FEK ZČU
1. Vyučující navrhují témata kvalifikačních prací a předkládají je vedoucímu katedry ke schválení do 20. března. Toto zahrnuje bakalářské a diplomové práce.
2. Vedoucí katedry schvaluje témata a maximální počet prací pro jednotlivé vyučující do 31. března. Každý vyučující může vést maximálně 20 prací, z toho maximálně 10 diplomových. Výjimky schvaluje děkan po projednání.
3. Katedry zveřejní témata prací včetně jmen vedoucích 1. dubna na nástěnce a webových stránkách katedry.
4. Studenti si vybírají témata prací z nabídky nebo mohou navrhnout vlastní do 30. dubna. Přihlášku s tématem odevzdají na sekretariát příslušné katedry.
5. Vedoucí katedry ve spolupráci s vedoucími prací kontroluje přihlášky a do 10. května zveřejní seznam studentů, jejichž přihláška byla schválena.
6. Studenti, jejichž přihláška nebyla v prvním kole schválena, podávají přihlášku ve druhém kole do 25. května.
7. Kontrola přihlášek ve druhém kole proběhne do 31. května, následně jsou zveřejněna čísla studentů, kterým byla přihláška schválena.
8. Studenti ve spolupráci s vedoucími prací konkretizují zásady pro zpracování do 30. září. Informace vyplní na portálu ZČU.
9. Sekretářka katedry na základě informací vytvoří a vytiskne zadání prací do 20. října.
10. Vedoucí katedry podepíše zadání a předloží je ke schválení děkanovi do 23. října.
11. Studenti si vyzvednou originál zadání na katedře od 26. října.
12. Odevzdání kvalifikačních prací musí být v souladu s termínem uvedeným v zadání.
13. Studenti odevzdají přihlášku ke státní závěrečné zkoušce na sekretariát příslušné katedry v termínu stanoveném děkanem.
14. Vedoucí prací vypracují hodnocení a vedoucí katedry jmenuje oponenta pro vypracování posudku.
15. Sekretářka katedry uloží hodnocení a oponentský posudek v elektronické verzi do informačního systému a zajistí veřejné nahlížení práce nejpozději 5 pracovních dnů před obhajobou.
