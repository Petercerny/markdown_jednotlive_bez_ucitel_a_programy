
# Směrnice č. 2DS/2023 děkanky Fakulty ekonomické ZČU Informace k přechodu z bakalářského studijního oboru Informační management v rámci studijního programu Systémové inženýrství a informatika na nově akreditovaný bakalářský studijní program Informační management

## Čl. 1 Akreditace
1. Na základě rozhodnutí Rady pro vnitřní hodnocení Západočeské univerzity v Plzni ze dne
23. 2. 2023 pod č.j. ZCU 004505/2023 bylo uděleno oprávnění uskutečňovat nový bakalářský studijní program Informační management s dobou studia 3 roky, realizovaný na Fakultě ekonomické Západočeské univerzity v Plzni.
2. Ke 31. 8. 2023 dojde ke zrušení akreditace studijního programu Systémové inženýrství a informatika (B6209) obor Informační management (6209R015) s dobou studia 3 roky.
Dle § 80 odst. 5 zákona č. 111/1998 Sb., o vysokých školách (dále jen jako zákon), je vysoká škola povinna zajistit studentům možnost pokračovat ve studiu stejného nebo obdobného studijního programu. V rámci této povinnosti byla studentům nabídnuta možnost studia v nově akreditovaném studijním programu Informační management. Všichni studenti pak vyjádřili v příslušném formuláři svůj souhlas s nabídkou převodu na nově akreditovaný studijní program, což stvrdili svým podpisem.

## Čl. 2 Základní informace pro studenty
1. Student bude převeden na nový studijní program od 1. 9. 2023
2. Z hlediska práv a povinností studenta se jeho postavení nezmění.
3. Všechny předměty budou po 31. 8. 2023 převedeny na jeho nové studium. Převedeny budou i údaje o realizovaném předzápisu.
4. Student obdrží nové studentské číslo (K23B…P).
5. Student je povinen splnit všechny předměty dle nového studijního plánu, pokud již nebyly absolvovány v rámci stávajícího studia nebo pokud mu nebudou uznány za jiné.
6. Následující předměty jsou považovány za vzájemně ekvivalentní: KPM/PE1 a KPM/UPE.
KIV/PPA1 a KIV/PPA, KPM/PE2 a KPM/PE, KFU/UC1 a KFU/UCE, KFU/UC2 a KFU/FIV,

KIV/PPA2 a KIV/ADT, KPM/ZM a KPM/MANG, KEM/SZD a KEM/STZD, KPM/PM a KPM/PMN, KMO/MTGA a KMO/MTG, KFU/PF a KFU/FIM, KEM/OV a KEM/MAM, KEM/VLS a KEM/LOG, KFU/DAN a KFU/DAP.
7. Studenti, kteří nemají splněny všechny studijní požadavky dané doporučeným studijním plánem musí splnit povinné předměty KMO/MINT, KIV/ZIS, KIV/DBM1, pokud je již nesplnili dříve.
8. Studenti, kteří mají v době přechodu splněny všechny studijní požadavky dané doporučeným studijním plánem studijního programu Systémové inženýrství a informatika (B6209) obor Informační management (6209R015) realizují pouze státní závěrečné zkoušky nebo jejich nesplněné části.
9. Případné změny ve studijních plánech mohou studenti konzultovat se studijní referentkou.
10. Pokud student nesplní k 31. 8. 2023 podmínky pro zápis do dalšího ročníku, bude mu studium ukončeno v souladu s čl. 65 Studijní a zkušebního řádu ZČU. Další studium je možné jen v případě přijetí po podání nové přihlášky ke studiu dle platných podmínek přijímacího řízení pro akademický rok 2024/2025. Přijatý student může následně požádat o uznání splněných předmětů v souladu se Studijním a zkušebním řádem ZČU.

