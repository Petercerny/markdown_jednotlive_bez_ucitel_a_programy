
# Bilaterální spolupráce
## Úvod
### 1) Programy Dvojího diplomu (Double Degree) se realizují ve spolupráci s těmito institucemi:
Häme University of Applied Sciences (Finsko)
Hochschule Hof (Německo)
Nabídka je určena pro studenty vybraných bakalářských studijních programů. Student absolvuje první dva ročníky svého studia na FEK ZČU a získá tak 120 kreditů. Poslední, třetí rok bakalářského studia, zahrnuje dva semestry na partnerské zahraniční instituci, vypracování bakalářské práce, půlroční odbornou praxi v zahraničí a následně absolvování státní bakalářské závěrečné zkoušky na FEK. Po úspěšném absolvování student obdrží vysokoškolský diplom z české i zahraniční instituce.
Podrobnosti naleznete u jednotlivých institucí (viz odkazy výše).
### 2) Společný semestrální kurz s Marquette University (USA)
Marquette University - Společný semestrální kurz
Náplní kurzu je spolupráce českých studentů FEK a amerických studentů při řešení případových studií z praxe podnikatelských subjektů a srovnání problematiky v ČR a v USA. Studenti pracují ve smíšených týmech, přičemž každý tým řeší jiný ekonomický problém. Téma případové studie (tematická oblast je uvedena níže v informacích k výběrovému řízení) navrhují čeští studenti ve spolupráci s jimi vybranou firmou. Účastí v programu se seznámíte s ekonomickým a kulturním prostředím USA, zlepšíte si své jazykové dovednosti, navážete nové kontakty, naučíte se komunikovat s firmami a další.
Součástí kurzu je také týdenní studijní pobyt amerických studentů na ZČU a týdenní studijní pobyt českých studentů na Marquette University. Podrobné informace naleznete pod odkazem výše.
Důležité:
U obou nabídek musí být student vybrán ve výběrovém řízení, které vyhlašuje fakulta. Pro aktuální výzvy sledujte hlavní stranu webu mobility.fek.zcu.cz.

## Bilaterální spolupráce - místa

### Häme University of Applied Sciences - Dvojí diplom
Země: Finsko
Vankanlähde 9, 13100 Hämeenlinna
Webové stránky: https://www.hamk.fi/
Koordinátor FEK:doc. Ing. Petra TAUŠL PROCHÁZKOVÁ, Ph.D.
Studenti bakalářského studijního oboru Podniková ekonomika a management mají možnost ucházet se o studium v rámci uzavřené smlouvy o dvojím diplomu mezi Fakultou ekonomickou a School of Entrepreneurship. Zájem o tuto možnost je nutné komunikovat nejpozději ve druhém ročníku bakalářského studia. Předpokládá se dobrá znalost anglického jazyka.
Student FEK absolvuje první dva ročníky svého studia na FEK ZČU a získá tak 120 kreditů. Poslední, třetí rok bakalářského studia, zahrnuje dva semestry na partnerské univerzitě (45 kreditů), vypracování bakalářské práce (15 kreditů), absolvování odborné praxe ve Finsku (30 kreditů) a následné absolvování závěrečné státní bakalářské zkoušky na FEK.
Po úspěšném absolvování studia obdrží absolvent vysokoškolský bakalářský diplom ZČU v Plzni, Fakulta ekonomická – bakalář (Bachelor in Business Economics and Management) a HAMK, School of Entrepreneruship and Business – bakalář (Bachelor in Business Administration).
Podrobnější informace poskytne koordinátorka této smlouvy, doc. Ing. Petra Taušl Procházková, Ph.D. (pprochaz@kpm.zcu.cz).
Více o Dvojím diplomu se dozvíte také v následujícím videu (https://www.youtube.com/watch?v=ze2-c9Jd3gk&feature=youtu.be).
Informace o výběrových řízeních v rámci programu Erasmus+ či Inter (Freemovers) nutné z důvodu pobytu na partnerské univerzitě poskytne Mgr. Ivana Horaisová (ihoraiso@fek.zcu.cz).
Další informace na: https://www.hamk.fi/?lang=en

### Hochschule Hof - Dvojí diplom
Země: Německo
Alfons-Goppel-Platz 1, 95028 Hof, Německo
Webové stránky: https://www.hof-university.de/
Koordinátor FEK:doc. Ing. Dita HOMMEROVÁ, Ph.D., MBA
Informace o programu Dvojí diplom FEK + Hochschule Hof najdete na webu Vnější vztahy FEK (http://fek.zcu.cz/vztahy.php#cat246).
O studium v rámci programu „Dvojí diplom“ se mohou ucházet studenti bakalářských studijních programů Podniková ekonomika a management a Marketingové řízení, kteří mají dobrou znalost německého a částečně anglického jazyka a kteří ke dni počátku studia na hostitelské univerzitě budou mít absolvované první dva ročníky svého studia na FEK ZČU a získají 120 kreditů.
Program „Dvojí diplom“ zahrnuje dva semestry studia na partnerské univerzitě, vypracování bakalářské práce na jedné z účastnících se univerzit a absolvování závěrečné státní bakalářské zkoušky na FEK ZČU. Pro studenty FEK ZČU je do studia v rámci programu Dvojí diplom kromě dvou semestrů výuky zahrnuta také odborná praxe v délce trvání alespoň 18 týdnů (nejlépe v německé firmě) pod dohledem a dle pokynů Hochschule Hof.
Po úspěšném absolvování studia obdrží absolvent vysokoškolský bakalářský diplom ZČU v Plzni a titul „bakalář“ a vysokoškolský bakalářský diplom Hochschule Hof a titul „Bachelor of Arts“. Kontaktní osoba: Ing. Dita Hommerová, Ph.D. MBA (Katedra marketingu a obchodních služeb)
Více o Dvojím diplomu se dozvíte také v následujícím videu (https://youtu.be/FrkP79RwqhQ).
Další informace na: http://dode.fek.zcu.cz/index.html
Podrobné souhrnné informace najdete v dokumentu „Studium v programu dvojí diplom“ (https://www.mobility.fek.zcu.cz/doc/Dvoji%20diplom%20-%20propagace.pdf).

### Marquette University - Společný semestrální kurz
Země: USA
101, David A. Straz Jr. Hall, 1225 W Wisconsin Ave, Milwaukee, WI 53233, Spojené státy americké
Webové stránky: https://www.marquette.edu/
Západočeská univerzita v Plzni, Fakulta Ekonomická a Marquette University, College of Business Administration, Milwaukee, USA pořádají každoročně společný semestrální kurz. Náplní kurzu je spolupráce českých studentů FEK a amerických studentů při řešení případových studií z praxe podnikatelských subjektů a srovnání problematiky v ČR a v USA. Studenti pracují ve smíšených týmech, přičemž každý tým řeší jiný ekonomický problém. Téma případové studie (tematická oblast je uvedena níže v informacích k výběrovému řízení) navrhují čeští studenti ve spolupráci s jimi vybranou firmou. Účastí v programu se seznámíte s ekonomickým a kulturním prostředím USA, zlepšíte si své jazykové dovednosti, navážete nové kontakty, naučíte se komunikovat s firmami a další.
Na závěr kurzu studenti obdrží certifikát o účasti.
Časový harmonogram kurzu:
31. října 2023 – Informační schůzka od 15:00 v UL406.
24. listopadu 2023 – Uzávěrka přihlášek.
1. prosince 2023 – Výběrové řízení.
prosinec 2023 – březen 2024 – Zahájení práce.
10. - 17. března 2024 – Studijní pobyt amerických studentů na Západočeské univerzitě v Plzni.
březen – duben 2024 – Studenti stále pracují na svých studiích a dohledávají informace nutné k jejich dokončení.
13. dubna - 20. dubna 2024 – Studijní pobyt českých studentů na Marquette University.
květen 2024 – Oficiální ukončení projektu.

## Letošní rámcové téma pro projekty:"External factors in the US and Czech business"
Podmínky účasti v kurzu:
věk nad 21 let před odletem do USA, dobrá znalost angličtiny, dobré studijní výsledky, rámcová představa o projektu a zajištění podniku, ve kterém bude tento projekt realizován, uchazeč by měl být studentem FEK, minimálně 3. ročník bakalářského studia a výše (magisterské, doktorské studium).
Přihláška:
Do 24. listopadu 2023 je nutné odevzdat následující podklady elektronicky do Portálu (Sekce Studium -> Moje studium -> ECTS výjezdy -> Nabídka výjezdů -> Marquette University Projekt_2023/2024).
Přihláška(https://www.mobility.fek.zcu.cz/doc/prihlaska_MU_2024_vzor1.doc),
Strukturovaný životopis (v angličtině),
Motivační dopis; vysvětlení, proč se programu chcete zúčastnit a co od něj očekáváte (v angličtině),
Stručný návrh případové studie z vybrané oblasti (v angličtině).
Koordinátoři:
Organizační koordinátor:
Mgr. Monika Mundilová, International Office – UU 110, tel. 377 635 711, email: mundil@rek.zcu.cz
Odborní koordinátoři pro rok 2023:
RNDr. Jiří Preis, Ph.D., FEK – UK 525, tel. 377 633 067, e-mail:  jpreis@fek.zcu.cz
Ing. Jan Tlučhoř, Ph.D., FEK – UK524, tel. 377 633 316, e-mail: jtluchor@fek.zcu.cz

