
# Směrnice č. 1DS/2023 děkanky Fakulty ekonomické ZČU Garantující katedry studijních programů a principy rozdělování studujících mezi garantující katedry


## čl. 1 Garantující katedry studijních programů
1. Garantující katedrou se rozumí katedra, která je zodpovědná především za přípravu a zadání kvalifikačních prací, přípravu a realizaci státních zkoušek.
2. Vedoucí garantující katedry úzce spolupracuje s garantem studijního programu.
3. Garantující katedra není určována pro doktorské studijní programy. Doktorské studijní programy jsou řízeny odlišným způsobem.
4. Studijní program může mít více garantujících kateder.
### 5. Pro bakalářské a navazující magisterské studijní programy na Fakultě ekonomické jsou určeny garantující katedry následovně:
• Ekonomická a regionální geografie
• Stupeň studia: bakalářský
• Garantující katedra: KGE
• Informační management
• Stupeň studia: bakalářský
• Garantující katedra: KEM
• Marketingové řízení
• Stupeň studia: bakalářský
• Garantující katedra: KMO
• Podniková ekonomika a management
• Stupeň studia: bakalářský
• Garantující katedra: KFU, KPM
• Projektové řízení/Systémy projektového řízení
• Stupeň studia: bakalářský
• Garantující katedra: KPM
• Ekonomická a regionální geografie
• Stupeň studia: navazující magisterský
• Garantující katedra: KGE
• Informační management
• Stupeň studia: navazující magisterský
• Garantující katedra: KEM
• Podniková ekonomika a management
• Stupeň studia: navazující magisterský
• Garantující katedra: KFU, KMO, KPM
• Projektové a procesní řízení/Systémy projektového řízení
• Stupeň studia: navazující magisterský
• Garantující katedra: KPM



### 6. U studijního programu Podnikové ekonomika a management jsou garantující katedry určeny následovně:
Podniková ekonomika a management (bakalářský)
• Místo studia: Cheb
• Forma studia: kombinovaná prezenční
• Garantující katedra: KPM
• Tematická oblast zaměření kvalifikační práce: Management a podnikání
• Místo studia: Plzeň
• Forma studia: kombinovaná
• Garantující katedra: KFU
• Tematická oblast zaměření kvalifikační práce: Finanční management
• Místo studia: Plzeň
• Forma studia: prezenční
• Garantující katedra: KFU
• Tematická oblast zaměření kvalifikační práce: Finanční management
• Garantující katedra: KPM
• Tematická oblast zaměření kvalifikační práce: Management a podnikání
Podniková ekonomika a management (navazující magisterský)
• Místo studia: Plzeň
• Forma studia: kombinovaná
• Garantující katedra: KFU
• Tematická oblast zaměření kvalifikační práce: Finanční management
• Místo studia: Plzeň
• Forma studia: prezenční
• Garantující katedra: KFU
• Tematická oblast zaměření kvalifikační práce: Finanční management
• Garantující katedra: KMO
• Tematická oblast zaměření kvalifikační práce: Marketing
• Garantující katedra: KPM
• Tematická oblast zaměření kvalifikační práce: Management


Pozn. Studijní program v daném místě studia nebo v dané formě nemusí být nabízen.

## čl. 2 Principy rozdělení studujících na garantující katedry
1. Pokud je jednomu studijnímu programu v daném místě studia a dané formě studia přiřazeno více garantujících kateder, budou studující rozděleni na jednotlivé garantující katedry dle příslušných tematických zaměření kvalifikačních prací.
2. Dělení  studujících  probíhá  na  začátku  letního  semestru  druhého  ročníku  studia u bakalářských studijních programů a prvního ročníku studia u navazujících magisterských programů.
3. Bez ohledu na prostup studiem jsou do zaměření rozděleni všichni studenti daného ročníku dle Informačního systému Studijní agendy.
4. Není-li stanoveno jinak, jsou studující rozděleni mezi jednotlivé garantující katedry rovnoměrně.
5. Klíčovým principem pro přiřazení garantující katedry je datum a čas přijetí preferencí studujícího ohledně garantující katedry do naplnění volné kapacity katedry.
6. Pokud je kapacita některé garantující katedry naplněna, jsou studující rozdělováni mezi ostatní garantující katedry s volnou kapacitou.
7. Při rozhodnutí je přihlíženo k plnění povinností studujících vyplývajících ze Studijního a zkušebního řádu ZČU a návazných předpisů. Studující, se kterými bylo či s jistotou bude zahájeno řízení o ukončení studia pro neplnění studijních povinností, budou rozděleni na katedry odděleně.
8. Na žádost vedoucích garantujících kateder a proděkanů fakulty může v odůvodněných případech děkan fakulty rozhodnout o přidělení garantující katedry v dřívějším termínu, případně preferovat vybrané studující. Typickými případy jsou například: odjezd na zahraniční stáž a s tím spojený výběr předmětů pro přenos kreditů, studující je reprezentantem ČR, studující má specifické vzdělávací potřeby, studující se podílí na tvůrčí a projektové činnosti ve vazbě na konkrétní tematické zaměření kvalifikační práce.


