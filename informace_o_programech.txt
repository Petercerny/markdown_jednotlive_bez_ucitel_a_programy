
# Informace o programech
## Studijní program: Podniková ekonomika a management
Získaný titul: Bc.
Typ studia: Bakalářské studium
Jazyk výuky: Česky
Forma studia: Prezenční forma studia: [Plzeň, Cheb], Kombinovaná forma studia: [Plzeň, Cheb]
Popis programu: Chcete se umět orientovat v základních otázkách tržní ekonomiky a v budoucnu se podílet na řízení podnikatelských, hospodářských nebo správních subjektů? Během tříletého studia se dozvíte, jak na to. Jako absolventi se stanete odborníky na ekonomickou teorii, podnikovou ekonomiku i management.
Co se naučím: O podnikové a regionální ekonomice, financích a účetnictví budete vědět vše potřebné pro uplatnění v praxi. Kromě podobně důležitých dovedností v oblasti práce s ICT se také naučíte komunikovat alespoň v jednom světovém jazyce na úrovni B2. Problémy budete umět řešit nejen samostatně a odpovědně, ale také jako součást týmu.
Jak se uplatním: Budete moci úspěšně vykonávat ekonomické a manažerské funkce v podnicích a institucích působících v oblasti výroby a služeb nebo v neziskových organizacích.  Pokud se nerozhodnete pro navazující studijní program, můžete okamžitě po studiu nastoupit do praxe - rozhodně se neztratíte.


## URL: https://fek.zcu.cz/obory.php?id=30
Studijní program: Marketingové řízení
Získaný titul: Bc.
Typ studia: Bakalářské studium
Jazyk výuky: Česky
Forma studia: Prezenční forma studia: [Plzeň, Cheb]
Popis programu: Tříletý studijní obor je tu proto, aby se ze studentů stali absolventi s odbornými znalostmi z oblasti ekonomické teorie, podnikové ekonomiky a managementu a s pokročilými znalostmi o marketingu, logistice, managementu obchodních firem, destinací a služeb v cestovním ruchu. Tyto znalosti jim pomůžou k tomu, aby se po studiu bez problémů uplatnili v praxi.
Co se naučím: Budeš se moci realizovat na manažerských a ekonomických pozicích na nižší a střední úrovni řízení. Zvládneš řešit problémy v ekonomické praxi i teoretické rovině spojené s marketingovým řízením. Uplatnění najdeš v podnikatelských i nepodnikatelských subjektech, a to nejen na pozici marketingového specialisty.
Jak se uplatním: Budete se umět teoreticky i prakticky orientovat v základních otázkách tržní ekonomiky a aktivně se podílet na řízení podnikatelských, případně hospodářských či správních subjektů. Studium vás připraví pro týmovou práci i samostatné a odpovědné řešení problémů. Alespoň jedním světovým jazykem se naučíte komunikovat na úrovni B2.


## URL: https://fek.zcu.cz/obory.php?id=31
Studijní program: Projektové řízení
Získaný titul: Bc.
Typ studia: Bakalářské studium
Jazyk výuky: Česky
Forma studia: Prezenční forma studia: [Plzeň]
Popis programu: Po tříletém studiu tohoto oboru se stanete kompetentním budoucím manažerem. Naučíte se řešit problémy týkající se problematiky spojené s plánováním, řízením, financováním a kontrolou projektů. Studium vás připraví na navazující magisterský program, ale můžete rovnou také nastoupit do praxe - neztratíte se v týmu ani v pozici, ve které se budete muset spolehnout především sami na sebe.
Co se naučím: Teoreticky i prakticky se zorientujete v základních otázkách tržní ekonomiky a budete schopni se aktivně podílet na řízení podnikatelských, případně hospodářských či správních subjektů se zaměřením na projektovou činnost. Základní teoretické předměty jsou dále rozvinuty řadou profilujících předmětů, jako je projektový management, finanční výkaznictví a rozpočtování projektů, podnikové informační systémy či průmyslové inženýrství. Získáte dovednosti v oblasti práce s ICT a jazykovou průpravu pro plynulou komunikaci v jednom světovém jazyce.
Jak se uplatním: Jak vypadá absolvent tohoto oboru? Je připraven pro výkon odborných ekonomických a manažerských funkcí na nižším a středním stupni řízení v podnikatelských a neziskových organizacích tak, aby byl schopen řešit především praktické problémy v ekonomické praxi spojené s plánováním a řízením projektů. Orientuje se v základních otázkách tržní ekonomiky a aktivně se podílí na řízení podnikatelských subjektů, neziskových a dalších organizací, zejména v jejich útvarech zaměřených na projektovou činnost. Získá také pokročilé znalosti a dovednosti v oblasti projektového řízení a naučí se používat SW na podporu řízení projektů tak, že je připraven pro kompetentní činnost v plánování a řízení projektů.


## URL: https://fek.zcu.cz/obory.php?id=32
Studijní program: Informační management
Získaný titul: Bc.
Typ studia: Bakalářské studium
Jazyk výuky: Česky
Forma studia: Prezenční forma studia: [Plzeň]
Popis programu: Chcete najít uplatnění v ekonomických či manažerských funkcích na střední řídicí úrovni? Připraví vás tento obor. Po třech letech studia se budete schopni aktivně podílet na zavádění, řízení a správě informačních systémů v podnikatelských, případně hospodářských či správních subjektech.
Co se naučím: Kromě znalostí z ekonomické teorie, podnikové ekonomiky a managementu a dalších ekonomických disciplín získáte základní znalosti například v oblasti informačních systémů nebo umělé inteligence. To vše spolu například s komunikováním v jednom světovém jazyku a dovednostmi v oblasti práce s ICT vás připraví na přechod od studia k praxi.
Jak se uplatním: Na absolventy čekají firmy zaměřené na nákup a prodej informačních systémů a informačních technologií, jejich provoz a správu. Uplatní se rovněž při odborné činnosti v útvarech informatiky výrobních a nevýrobních organizací.


## URL: https://fek.zcu.cz/obory.php?id=33
Studijní program: Ekonomická a regionální geografie
Získaný titul: Bc.
Typ studia: Bakalářské studium
Jazyk výuky: Česky
Forma studia: Prezenční forma studia: [Plzeň]
Popis programu: Během tří let porozumíte základním trendům vývoje geografického myšlení. Zároveň také získáte přehled o|oborových publikacích, časopisech a|výzkumech, a|uplatnění v|praxi najdete díky tomu, že budete ovládat metody geografického výzkumu. Studium vás rovněž naučí své výsledky náležitě prezentovat.
Co se naučím: Výčet geografických a|ekonomických disciplín, s|nimiž se seznámíte, je obsáhlý: fyzická, humánní, historická i|kulturní geografie, kartografie, geoinformatika, makroekonomie, ekonomická statistika s|důrazem na porozumění základní terminologii a|na koncepční systémové myšlení. Zmíněnou problematiku se naučíte komunikovat alespoň v|jednom světovém jazyce.
Jak se uplatním: Absolventi mohou pokračovat ve studiu geografie na magisterských studijních oborech, ovšem mohou také nastoupit do zaměstnání. Uplatní se například ve veřejné správě nebo v|různých dalších institucích, které se zabývají regionální problematikou.


## URL: https://fek.zcu.cz/obory.php?id=40
Studijní program: Management a digitální technologie
Získaný titul: Bc.
Typ studia: Bakalářské studium
Jazyk výuky: Anglicky
Forma studia: Prezenční forma studia: [Cheb, Weiden]
Popis programu: Studijní program je v akreditačním procesu, přijímací řízení bude otevřeno po úspěšné akreditaci. Předpokládaný termín vypsání přijímacího řízení: květen/červen 2024.Chcete se stát žádanou odbornicí / žádaným odborníkem s praktickými zkušenostmi v podnikové praxi, mezinárodními zkušenostmi a diplomy hned ze dvou vysokých škol najednou? Studujte v unikátním bakalářském profesním studijním programu v angličtině. Prožijete 4 roky na Fakultě ekonomické v Chebu a na německé OTH Amberg-Weiden, během kterých strávíte dvě půlroční praxe v podnicích a budete mít nejlepší předpoklady pracovního uplatnění.
Co se naučím: Získáte vědomosti a dovednosti nejen v oblasti podnikové ekonomiky, ale zároveň i technického zaměření. Seznámíte se s robotizací, digitalizací, umělou inteligencí a jejich uplatněním ve výrobě. Budete jazykově vybavení plynulou angličtinou a základy němčiny a zkušenostmi s prací v mezinárodním prostředí.
Jak se uplatním: Absolvujete dvě půlroční odborné praxe v podnicích a organizacích budete tak mít dostatek praktických zkušeností, a tedy i konkurenční výhodu na trhu práce. Díky získaným znalostem a dovednostem budete žádaní v projektovém a produktovém managementu, key-account managementu, oblasti datových analýz, inovací a moderních technologií. Partnerské podniky studijního programu budou přicházet s nabídkou konkrétního pracovního uplatnění.


## URL: https://fek.zcu.cz/obory.php?id=34
Studijní program: Podniková ekonomika a management
Získaný titul: Mgr.
Typ studia: Navazující magisterské studium
Jazyk výuky: Česky
Forma studia: Prezenční forma studia: [Plzeň], Kombinovaná forma studia: [Plzeň]
Popis programu: Navazující program přinese absolventům titul Ing., prohloubení znalostí a ještě lepší vyhlídky na uplatnění v praxi. Po absolvování lze nastoupit rovnou do zaměstnání nebo se rozhodnout pro studium doktorského studijního programu ve stejném oboru.
Co se naučím: Bloky teoretických předmětů prohloubí vaše znalosti z oblasti ekonomie, podnikové ekonomiky, managementu a financí. Doplní je povinně volitelné odborné předměty v angličtině nebo němčině a předměty zaměřené na využití teoretických poznatků v praxi.
Jak se uplatním: Uplatníte se jako ekonomové či manažeři schopní řešit i složitější nestandardní situace vrcholové řídicí podnikatelské sféry - manažeři v podnicích a institucích z oblasti výroby a služeb, manažeři v neziskových organizacích nebo třeba specialisté pro podnikové řízení.


## URL: https://fek.zcu.cz/obory.php?id=35
Studijní program: Informační management
Získaný titul: Mgr.
Typ studia: Navazující magisterské studium
Jazyk výuky: Česky
Forma studia: Prezenční forma studia: [Plzeň]
Popis programu: Vše, co jste se naučili během bakalářského studijního programu Informační management, můžete tímto navazujícím studiem podtrhnout a prohloubit. Kromě možnosti nástupu do atraktivní praxe vás program připraví rovněž ke studiu stejně zaměřeného oboru v doktorském studijním programu.
Co se naučím: Obor tvoří bloky teoretických předmětů z oblastí ekonomie, matematika, softwarové inženýrství, management či finance. Zároveň obsahuje blok volitelných odborných předmětů v cizím jazyce a do studijního plánu je zařazena předdiplomní praxe. Výsledek? Získáte široké znalosti a budete se orientovat v základních otázkách tržní ekonomiky.
Jak se uplatním: Absolvent = budoucí odborník pro samostatnou tvůrčí činnost projektového manažera. Je schopen samostatně formulovat rámce projektů, řídit programy a portfolia projektů , komunikovat s managementem podniků, zvládat technickou i obchodní problematiku projektů, řešit zadané úkoly. Absolvent má znalosti z oblasti ekonomických prognóz, strategického, taktického i operativního řízení.


## URL: https://fek.zcu.cz/obory.php?id=36
Studijní program: Projektové a procesní řízení
Získaný titul: Mgr.
Typ studia: Navazující magisterské studium
Jazyk výuky: Česky
Forma studia: Prezenční forma studia: [Plzeň]
Popis programu: Chcete najít uplatnění ve vrcholovém manažerském prostředí ziskových organizací i veřejného sektoru, v národním i globálním prostoru? Zvolte tento navazující studijní program, pronikněte do podnikové ekonomiky a projektového, znalostního a personálního managementu více a získejte titul Ing. Připravíte se i na navazující doktorský program.
Co se naučím: V rámci studia se student seznámí s pokročilými technikami řízení projektů (včetně řízení programů a portfolií) a metodami zaměřenými na problematiku procesů, které mu umožní provádět jejich modelování, analýzu, optimalizaci a následné řízení. Řídící a organizační kompetence se opírají o předměty zaměřené na personální řízení, manažerské techniky a podnikovou kulturu. Znalosti z oblasti strategického řízení a managementu inovací a znalostí přispějí k samostatnosti při rozhodování a připravenosti převzít osobní zodpovědnost při spoluúčasti na řízení podniku.
Jak se uplatním: Absolvent = budoucí odborník pro samostatnou tvůrčí činnost projektového manažera. Je schopen samostatně formulovat rámce projektů, řídit programy a portfolia projektů , komunikovat s managementem podniků, zvládat technickou i obchodní problematiku projektů, řešit zadané úkoly. Absolvent má znalosti z oblasti ekonomických prognóz, strategického, taktického i operativního řízení.


## URL: https://fek.zcu.cz/obory.php?id=37
Studijní program: Ekonomická a regionální geografie
Získaný titul: Mgr.
Typ studia: Navazující magisterské studium
Jazyk výuky: Česky
Forma studia: Prezenční forma studia: [Plzeň]
Popis programu: Tento program je kombinací regionálně-geografických a ekonomických disciplín. Cílem studia je vybavit absolventa odbornými znalostmi a dovednostmi potřebnými pro uplatnění na střední a vyšší úrovni v institucích veřejné správy, v podnikatelských a neziskových organizacích zaměřených na regionální a regionálně-ekonomickou problematiku především v česko-německém a česko-rakouském prostoru, na řešení prostorových vztahů a interakcí zejména v sociální, ekonomické a environmentální oblasti. Studenti jsou vedeni ke kreativnímu samostatnému řešení praktických problémů v odborné praxi.
Co se naučím: Studium je koncipováno multidisciplinárně s proporčně vyváženým poměrem ekonomicko-geografických, regionálně-geografických a ekonomických disciplín. Program se skládá z bloku povinných předmětů geografických a ekonomických, v rámci povinně-volitelných předmětů si volbou studenti prohlubují studium směrem geografickým či ekonomickým včetně předmětů vedených v cizích jazycích. Teorie je kombinována s praktickou výukou.
Jak se uplatním: Absolvent má rozhled a umí se orientovat v oboru ekonomické a regionální geografie. Na základě odborných znalostí a dovedností je profesně připraven na praktickou činnost v oblasti regionální politiky a regionálního rozvoje. Teoreticky je připraven i pro studium doktorských programů v oborech ekonomická, regionální a sociální geografie, regionální rozvoj.


## URL: https://fek.zcu.cz/obory.php?id=38
Studijní program: Ekonomika a management
Získaný titul: PhD.
Typ studia: Doktorské studium
Jazyk výuky: Česky, Anglicky
Forma studia: Prezenční forma studia: [Plzeň], Kombinovaná forma studia: [Plzeň]
Popis programu: Cílem tohoto programu je jediné - během čtyř let vychovat špičkově vzdělané a tvůrčí odborníky schopné vědecké práce při řešení úkolů v oblasti teorie i při praktických aplikacích v oboru Ekonomika a management. Studenti si díky němu osvojí metody výzkumné práce a naučí se své výsledky publikovat a obhájit ve vědecké diskuzi.Studium v anglickém jazyce je zpoplatněno.
Co se naučím: V počáteční etapě student skládá předepsané zkoušky a současně zpracovává podklady pro zadané téma disertační práce, zakončuje ji státní doktorskou zkouškou. Druhá etapa se zaměřuje na vlastní vědeckou činnost koordinovanou školitelem. Tato etapa musí mít výstupy v úspěšné publikační činnosti a končí vypracováním a obhajobou disertační práce.
Jak se uplatním: Můžete být pedagogem na vysokých školách ekonomického i technického zaměření, odborným a řídicím pracovníkem institucí pro výzkum a vývoj, expertem v renomovaných poradenských a konzultačních firmách či v odděleních pro výzkumnou a analytickou činnost středních a velkých podniků.


