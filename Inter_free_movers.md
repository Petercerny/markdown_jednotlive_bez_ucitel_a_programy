
# Inter (Free movers)
## O programu Inter (Free movers)
Termín „freemover“ nemá žádný formální status, ale běžně se používá pro označení studentské mobility mimo program Erasmus+. Oficiální název programu na podporu výjezdové mobility studentů na ZČU je „INTER“ a je realizován v rámci Institucionálního plánu univerzity. Schvalován je vždy na kalendářní rok.
Studenti mohou realizovat dva typy výjezdů:
v rámci bilaterálních smluv o příméspolupráci mezi institucemi (mimo Erasmus+) – viz Adresář a kontakty.
jako úplný „freemover“ – zde si student veškerou administraci spojenou s přijetím a studijním pobytem na zahraniční instituci zařizuje sám. U této formy výjezdu nemusí mít ZČU s přijímající vzdělávací institucí uzavřenou bilaterální smlouvu. 
Základní podmínky programu:
Musí se vždy jednat o zahraniční výjezd, který odpovídá jednomu z účelu studijní stáže.
Vyjíždět mohou studenti prezenčního i kombinovaného studia bakalářských, (navazujících) magisterských nebo doktorských studijních programů.
Minimální délka studijního pobytu je 30 dní. V případě účasti na letní/zimní škole, která bude organizována VŠ institucí, může být pobyt kratší než 30 dní. Maximální délka 12 měsíců v jednom studijním cyklu.
Studijní pobyt nesmí podléhat dvojímu financování, tj. ze zdrojů MŠMT a Erasmus+.
Předměty/kurzy studované na přijímající instituci musí souviset se studovaným oborem na ZČU. Je v zájmu studenta, aby se co nejvíce shodovaly se studijním plánem na ZČU, aby bylo možné je následně uznat do studia.
Účel zahraniční studijní stáže:
Absolvování celého semestru výuky na zahraniční instituci splněním v případě zemí s ECTS systémem min. 20 ECTS kreditů a zemí bez ECTS systému splněním min. čtyř, popř. více předmětů.
Zpracování podkladů/výzkumu pro bakalářskou (max. délka pobytu je 2 měsíce), diplomovou (maximální délka pobytu je 3 měsíce) či disertační práci včetně sběru materiálů, např. v knihovně, archívu apod.
Letní/zimní škola organizovaná VŠ institucí
Student musí být vybrán ve výběrovém řízení, které vyhlašuje fakulta. Pro aktuální výzvy sledujte hlavní stranu webu mobility.fek.zcu.cz
Více o podmínkách programu Erasmus+ se dozvíte na webu https://www.international.zcu.cz/cs/Student/Study_visit/Inter/


## Freemovers - krok za krokem
### Krok 1 - Vyber si školu
Pokud se chcete zúčastnit stáže Free movers, musíte si sami vybrat školu nebo jinou instituci v zahraničí a domluvit si studijní pobyt (stačí emailové potvrzení).
Podrobné informace o školách naleznete https://www.mobility.fek.zcu.cz/frm-adresar.php
Na stáž Free movers můžete vyjet i v případě, že si svoji vlastní univerzitu či vzdělávací instituci kdekoliv na světě vyberete a zajistíte sami. Postup je pak identický jako v případě univerzit, s nimiž má FEK nebo ZČU smlouvu. Program Free movers je možno využít i pro terénní výzkum a sběr dat v zahraničí, které pak využijete k sepsání své kvalifikační práce.
### Krok 2 - Připrav si podklady
Je zapotřebí připravit si potřebné podklady dle specifikace výběrového řízení (strukturovaný životopis, motivační dopis, vyplněný formulář Student Application Form, vyplněný Learning Agreement). Formuláře naleznete zde (https://www.international.zcu.cz/cs/Student/Study_visit/Inter/). Jak napsat motivační dopis a životopis se můžete dozvědět zde (https://www.mobility.fek.zcu.cz/kroky.php#motivacni_dopis). Zapotřebí je rovněž alespoň předběžný příslib cílového pracoviště o možnosti výjezdu (např. emailová komunikace). Více o programu Inter/Free Movers se dozvíte zde (https://www.international.zcu.cz/cs/Student/Study_visit/Inter/).
### Krok 3 - Přihlas se do výběrového řízení
Pokud se chcete do programu Free movers zapojit, pak je nutné se včas přihlásit do aktuálního výběrového řízení na mobilitu Inter (Free movers), kterou vyhlásí FEK. Je také nezbytné dodat všechny potřebné materiály a dokumenty. Studijní stáž v rámci Free movers může být nejen na mimoevropské destinace, s kterými má FEK smlouvy, ale i na jakékoliv jiné místo, které si student vybere. Grant Free movers může student využít i na pobyt v zahraničí, při kterém bude sbírat data pro svoji kvalifikační práci.
Po zveřejnění výsledků výběrového řízení bude úspěšný student osobně kontaktován pracovníkem oddělení Zahraničních vztahů ZČU.
### Krok 4 - Po návratu
Přivézt Transcript of Record
Informovat o svém výjezdu oddělení Zahraniční kanceláře ZČU
Navštívit studijní oddělení k započítání kreditů
Podrobné informace naleznete zde (https://www.international.zcu.cz/cs/Student/Study_visit/Erasmuss/quide.html#answer-guide-00001-3)

## Aktuální nabídka mimoevropských destinací:

### Shanghai Lixin University of Accounting and Finance
Země: Čína
Adresa partnerské univerzity: 995 Shangchuan Rd, Pudong, Shanghai, China
Webové stránky: http://en.lixin.edu.cn/

### Hankuk University of Foreign Studies
Země: Korejská republika
107 Imun-ro, Dongdaemun-gu, Seoul, South Korea
Webové stránky: https://hufsenglish.hufs.ac.kr/

### Sogang University (Seoul)
Země: Korejská republika
35 Baekbeom-ro, Mapo-gu, Seoul, Jižní Korea
Webové stránky: https://wwwe.sogang.ac.kr/wwwe/index_new.html

### University of Malaya
Země: Malajsie
Adresa partnerské univerzity: Lembah Pantai, 50603 Kuala Lumpur, Malaysia´
Webové stránky: https://www.um.edu.my/

### Escuela Bancaria y Comercial (México City)
Země: Mexiko
C. Liverpool 54, Juárez, Cuauhtémoc, 06600 Ciudad de México, CDMX, Mexico
Webové stránky: http://www.ebc.mx/english/

### Chienkuo Technology University (Changhua City)
Země: Taiwan
No. 1, Jieshou N Rd, Changhua City, Changhua County, Tchaj-wan 500020
Webové stránky: http://enwww.ctu.edu.tw/bin/home.php

### California State University San Bernardino
Země: USA
Adresa partnerské univerzity: 5500 University Parkway, San Bernardino, CA92407, USA
Webové stránky: https://www.csusb.edu/
V případě zájmu o výjezd do USA musí prvotní komunikace vždy probíhat přes zástupce FEK (kontaktujte koordinátorku mobilit pro více informací).

### Marquette University
Země: USA
1250 W. Wisconsin Avenue Milwaukee, WI 53233
Webové stránky: https://www.marquette.edu/
V případě zájmu o výjezd do USA musí prvotní komunikace vždy probíhat přes zástupce FEK (kontaktujte koordinátorku mobilit pro více informací).

### University of Colorado Boulder
Země: USA
3100 Marine St Suite A122 65 UCB Boulder, CO 80309-0065 USA
Webové stránky: https://www.colorado.edu/
V případě zájmu o výjezd do USA musí prvotní komunikace vždy probíhat přes zástupce FEK (kontaktujte koordinátorku mobilit pro více informací).

