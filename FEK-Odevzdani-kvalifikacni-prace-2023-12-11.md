# Odevzdání kvalikifakční práce (bakalářská a diplomová práce)
Dokončení studia v lednu/únoru 2024 – postup odevzdání kvalifikačních prací
• Termín pro odevzdání kvalifikační práce je stanoven na 11. prosince 2023 (dle pokynu č.3DP/2023 děkanky FEK (Organizace posledního semestru studia v akademickém roce 2023/2024)

• Za řádně odevzdanou BP/DP se považuje práce, která je se všemi náležitostmi odevzdaná v elektronické i tištěné verzi.

## o Odevzdání elektronické verze:
• do 11. 12. 2023 přes https://portal.zcu.cz – Portál ZČU -> Moje studium
-> Kvalifikační práce -> Doplnit údaje o bakalářské/diplomové práci;
• tato verze je považována za originální dle Směrnice rektora č. 33R/2017;
• spolu s nahraným souborem s danou BP/DP musí být vyplněny i ostatní údaje o kvalifikační práci;
• nahraný soubor bude ve formátu PDF/A (návod na tvorbu naleznete dále)
• student zároveň pošle mailem informaci na sekretariát garantující katedry, že práce byla nahrána do systému a do přílohy mailu připojí vygenerovaný PDF soubor s informacemi o kvalifikační práci a přihlášku ke státní závěrečné zkoušce (tu lze samozřejmě odeslat/odevzdat i dříve).
## o Odevzdání tištěné verze (výtisk se shoduje s elektronicky odevzdanou prací):
• Dle informace jednotlivých kateder.
• práce je po obhajobě studentovi vrácena zpět;
## Do 11. 12. 2023 je třeba také doručit přihlášku ke státní zkoušce na sekretariát příslušné katedry.

• V termínu odevzdání práce by měly být splněny všechny zápočty a zkoušky a studijním oddělením zkontrolováno splnění všech studijních požadavků daných studijním plánem studijního oboru/programu.

• Termín konání SZZ je stanoven pokynem č. 3DP/2023 děkanky Fakulty ekonomické ZČU. v rozmezí 29. 1. – 7. 2. 2024.

## Změny ve struktuře odevzdávané kvalifikační práce

• Do elektronické verze práce nevkládejte její zadání.

• V Čestném prohlášení bude místo podpisu uvedeno „v. r. Jméno a příjmení autora/autorky“ (v. r. = vlastní rukou). Toto nahradí podpis autora/autorky.

• Dále na stránce s čestným prohlášením budou zkopírovány Zásady pro vypracování práce. (Kopie zásad z Portálu ZČU, literatura se neuvádí.)



Čestné prohlášení
Prohlašuji, že jsem bakalářskou práci na téma
„Název práce kurzívou“
vypracoval/a samostatně pod odborným dohledem vedoucí/vedoucího bakalářské práce za použití pramenů uvedených v přiložené bibliografii.



Plzeň/Cheb dne	v. r. jméno a příjmení autora/autorky






Zásady pro vypracování práce

1. Zásada
2. Zásada
3. Zásada
4. Zásada
5. …





## Návod na uložení práce ve formátu PDF/A

• Podle aktuálního znění Směrnice rektora č. 33R/2017 je elektronická verze práce tou originální, a zároveň je třeba práci a její přílohy odevzdávat ve formátu PDF/A (oficiální archivační verze formátu PDF – více např. zde http://www.earchivace.cz/legislativa-a-normy/typy-dokumentu- k-archivaci/)

• Existuje mnoho návodů pro tvorbu PDF/A souboru, komplexní přehled připravila např. Univerzita Karlova - https://cuni.cz/UK-7987.html (Pozn. Na ZČU aktuálně není používaný validátor verze PDF/A.)

### Návod pro uložení souboru v PDF/A – Microsoft Word

1. Otevřete plný text práce v MS Word.
2. V hlavní nabídce zvolte Soubor a následně možnost Exportovat nebo Uložit jako
3. Pokud zvolíte Exportovat dále zvolte možnost Vytvořit soubor PDF/XPS. Případně v části
Uložit jako vybere místo uložení souboru.
4. V dalším dialogovém oknu kromě výběru místa pro uložení souboru a názvu práce také vyberte možnost Uložit jako typ: Dokument PDF/Formát PDF/PDF.
5. V dalším kroku klikněte na tlačítko Možnosti, otevře se další dialogové okno, kde je třeba zaškrtnout Kompatibilní s archivačním formátem PDF/A (případně podobné znění v jiných verzích MS Word např. kompatibilní s normou ISO 19005-1 (PDF/A) atp.). Dále pak už dáte OK a Uložit.

### Návod pro uložení souboru v PDF/A – další používané nástroje LaTeX – už export pomocí standardu PDF/A většinou obsahuje.
LibreOffice – zvolte možnost Soubor – Exportovat jako – Exportovat do PDF a v nastavení zaškrtněte Archivní PDF – PDF/A-1a (či podobně).

OpenOffice – zvolte možnost Soubor – Exportovat do PDF. V okně Volby PDF zaškrtněte možnost
PDF/A 1a a tlačítkem Export exportujte dokument.



Existuje také několik online konvertovacích nástrojů.



