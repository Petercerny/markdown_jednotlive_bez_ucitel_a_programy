
# Vyhláška č. 7DV/2021 děkanky Fakulty ekonomické ZČU v PlzniVýše stipendií pro studenty v doktorských studijních programech P0413D050018 Ekonomika a management a P0413D050017 Economics and Management

## Článek 1
Úvodní informace
1. Udělování  stipendií  studentům  doktorského  studijního  programu  (dále  jen  DSP)  se  řídí platným zněním Stipendijního řádu Západočeské univerzity v Plzni.
2. Stipendium studenta DSP v prezenční formě studia se přiznává po standardní dobu studia. Standardní doba studia je 4 roky.
3. Přiznání  stipendií  pro  studenty  v prezenční  formě  studia  se  odvíjí  od  kontroly  řádného průběhu studia a plnění povinností studenta DSP. Povinnosti studenta DSP a kontrola jejich plnění  vycházejí  z platného  znění  Studijního  a zkušebního  řádu  Západočeské  univerzity v Plzni, Směrnice 2DS/2021 děkanky FEK ZČU a z Individuálního studijního plánu studenta DSP.

## Článek 2
Výše stipendií studentů v prezenční formě DSP Ekonomika a management
1. Základní měsíční výše stipendia pro studenty prezenční formy studia DSP Ekonomika a management ve standardní době studia činí 10.000 Kč.
2. Základní výše stipendia je navyšována o 500 Kč za každých 30 získaných kreditů. Stipendium bude navýšeno od následujícího měsíce po splnění uvedené podmínky. Podmínkou pro navýšení stipendia je zadání studijních výsledků v IS/STAG.
3. V případě, že student neplní své studijní povinnosti, může oborová rada na návrh školitele navrhnout děkance odejmutí stipendia nebo změnu jeho celkové výše.

## Článek 3
Mimořádná stipendia studentů DSP
1. Mimořádné stipendium může být studentovi DSP vyplaceno zejména za vynikající výsledky tvůrčí činnosti, odborné a mimořádné aktivity v rámci katedry, fakulty, případně ZČU.
2. Mimořádné stipendium lze přiznat na základě:
a. návrhu školitele,
b. návrhu vedoucího katedry, na kterou je student organizačně začleněn,
c. návrhu řešitele projektu, do kterého je student zapojen,
d. vlastního podnětu děkanky.

