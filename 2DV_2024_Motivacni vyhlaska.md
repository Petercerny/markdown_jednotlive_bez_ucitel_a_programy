
# Vyhláška č. 2DV/2024 děkanky Fakulty ekonomické ZČU Motivace ke zvyšování výstupů v oblasti tvůrčích aktivit

## Článek 1 Základní informace

1. Odměny jsou stanoveny se záměrem motivovat akademické pracovníky k výstupům tvůrčí činnosti, které jsou v souladu se strategickými cíli fakulty, a podporovat kvalifikační růst pracovníků FEK.

2. Odměny jsou vypláceny za výstupy tvůrčí činnosti a projekty, jejichž tematické zaměření je v souladu s akreditovanými studijními programy FEK.

3. Odměny za excelentní tvůrčí výstupy dle této vyhlášky jsou vypláceny z prostředků DFEK (z dotace na dlouhodobý koncepční rozvoj výzkumné organizace a dalších k tomu určených zdrojů). Ostatní výstupy jsou podporovány z rozpočtů kateder a projektů.

4. FEK nepodporuje vznik a odměňování publikací vydávaných v predátorských či vanity press časopisech a nakladatelstvích. Charakteristické znaky predátorských časopisů a jejich seznam jsou uvedeny např. na webových stránkách https://predatoryreports.org/.


## Článek 2 Články v časopise s impakt faktorem (evidovaných v databázi Web of Science)
1. Odměny budou vypláceny za výstupy v časopisech zařazených v následujících vědních oborech, JCR kategoriích: pro oblast vzdělávání Ekonomické obory - Business; Business, Finance; Economics; Management; Public Administration; Operations Research & Management; pro oblast vzdělávání Vědy o Zemi - Geography; Regional & Urban Planning; Environmental Sciences; Urban Studies; Development Studies; Public Administration; Hospitality, Leisure, Sport & Tourism.

2. Za článek v časopise bude vyplacena odměna dle následujících pravidel:
• článek publikovaný v časopisu zařazeného do Q1 dle Journal Impact Factor (JIF): 120 000 Kč pro tvůrčí kolektiv,
• článek publikovaný v časopisu zařazeného do Q2 dle JIF: 100 000 Kč pro tvůrčí kolektiv,
• článek publikovaný v časopisu zařazeného do Q3 dle JIF: 60 000 Kč pro tvůrčí kolektiv,
• článek publikovaný v časopisu zařazeného do Q4 dle JIF: 30 000 Kč pro tvůrčí kolektiv.
Pokud je časopis zařazen do různých JCR kategorií s různými Q, bere se za výchozí pro stanovení odměny dle odst. 2 aritmetický průměr Q daného časopisu v oborech uvedených v odst. 1.
3. K odměně stanovené dle odst. 2 se připočte motivační prémie 30 000 Kč pro tvůrčí kolektiv, pokud je článek publikovaný v časopise zařazeného do prvního decilu D1 dle JIF alespoň v jedné kategorii JCR vymezené v odst. 1.

4. K odměně stanovené dle odst. 2 se připočte motivační prémie 150 000 Kč pro tvůrčí kolektiv, pokud je článek publikován v časopisu indexovaném v Q1 dle AIS, 100 000 Kč pro tvůrčí kolektiv, pokud je článek publikován v časopisu indexovaném v Q2 dle AIS, 50 000 Kč pro tvůrčí kolektiv, pokud je článek publikován v časopisu indexovaném v Q3 dle AIS.

5. K odměně se připočte motivační prémie ve výši 50 % odměny stanovené dle odst. 2 pro tvůrčí kolektiv, pokud je článek publikován v časopisu vydávaném v anglosaském regionu.
## Článek 3 Články zařazené v databázi Scopus

1. Odměny budou vypláceny za výstupy v časopisech zařazených v následujících oblastech (dle dělení Scopus): pro oblast vzdělávání Ekonomické obory - Business, Management and Accounting; Decision Sciences; Economics, Econometrics and Finance; Social Sciences – Public Administration; pro oblast vzdělávání Vědy o Zemi - Environmental Science; Social Sciences – Public Administration; Geography, Planning and Development.
2. Za články zařazené v databázi Scopus bude vyplacena odměna dle následujících pravidel:
• článek publikovaný v časopisu zařazeného do Q1 (dle www.scimagojr.com): 30 000 Kč pro tvůrčí kolektiv,
• článek publikovaný v časopisu zařazeného do Q2 (dle www.scimagojr.com): 20 000 Kč pro tvůrčí kolektiv.
3. Pokud je časopis zařazen do různých vědních oblastí s různými Q, bere se za výchozí pro stanovení odměny dle odst. 2 aritmetický průměr Q daného časopisu v oblastech uvedených v odst. 1.


## Článek 4 Monografie

1. Za publikování monografie bude vyplacena odměna dle následujících pravidel:
• monografie, která je součástí řešeného projektu s regionálním dopadem (na českém trhu nebo na českou společnost): 20 000 Kč pro tvůrčí kolektiv,
• monografie, která je součástí řešeného projektu s mezinárodním dopadem: 40 000 Kč pro tvůrčí kolektiv,
• pokud je monografie vydána v prestižním vydavatelství (Příloha č. 1), je odměna dvojnásobná.
2. Za publikování kapitoly v monografii s regionálním dopadem je stanovena odměna v Kč dle vztahu: (𝑝𝑜č𝑒𝑡 𝑠𝑡𝑟𝑎𝑛 𝑘𝑎𝑝𝑖𝑡𝑜𝑙𝑦/𝑐𝑒𝑙𝑘𝑜𝑣ý 𝑝𝑜č𝑒𝑡 𝑠𝑡𝑟𝑎𝑛 𝑝𝑢𝑏𝑙𝑖𝑘𝑎𝑐𝑒) x 20 000

Za  publikování  kapitoly  v  monografii  s mezinárodním dopadem je stanovena odměna v Kč dle vztahu: (𝑝𝑜č𝑒𝑡 𝑠𝑡𝑟𝑎𝑛 𝑘𝑎𝑝𝑖𝑡𝑜𝑙𝑦/𝑐𝑒𝑙𝑘𝑜𝑣ý 𝑝𝑜č𝑒𝑡 𝑠𝑡𝑟𝑎𝑛 𝑝𝑢𝑏𝑙𝑖𝑘𝑎𝑐𝑒)× 40 000. 


## Článek 5 Projekty

1. Pro stanovení výše odměny za podání návrhu a získání projektu jsou projekty rozděleny do šesti úrovní z hlediska náročnosti jejich podání a zároveň z hlediska dlouhodobých strategických přínosů pro FEK.

### 2. Odměna pro řešitelský tým za podání návrhu a získání projektu bude vyplacena dle následujících pravidel:
• ERC projekty a Horizon Europe (výzkumné projekty):
• Odměna za podání projektu: 60 000 Kč pro Lead partnera, 40 000 Kč pro Project partnera.
• Odměna za získání projektu: 5 % z přidělené dotace pro FEK, maximálně 250 000 Kč.
• GAČR, TAČR (mezinárodní úroveň), Horizon Europe (individuální granty, rozvojové projekty):
• Odměna za podání projektu: 40 000 Kč pro Lead partnera, 20 000 Kč pro Project partnera.
• Odměna za získání projektu: 5 % z přidělené dotace pro FEK, maximálně 150 000 Kč.
• GAČR (národní úroveň), Projekty v rámci Mezinárodní spolupráce ve výzkumu a vývoji (MŠMT) – např. Inter-Excellence II:
• Odměna za podání projektu: 20 000 Kč pro Lead partnera, 10 000 Kč pro Project partnera.
• Odměna za získání projektu: 5 % z přidělené dotace pro FEK, maximálně 100 000 Kč.
• TAČR (národní úroveň):
• Odměna za podání projektu: 15 000 Kč pro Lead partnera, 8 000 Kč pro Project partnera.
• Odměna za získání projektu: 5 % z přidělené dotace pro FEK, maximálně 70 000 Kč.
• Erasmus +, Life, Creative Europe, Interreg (Europe, Central Europe, DANUBE):
• Odměna za podání projektu: 10 000 Kč pro Lead partnera, 5 000 Kč pro Project partnera.
• Odměna za získání projektu: 5 % z přidělené dotace pro FEK, maximálně 50 000 Kč.
• Visegradské fondy, CEEPUS, Interreg (Programy přeshraniční spolupráce), Operační programy (národní úroveň):
• Odměna za podání projektu: 5 000 Kč pro Lead partnera, 2 500 Kč pro Project partnera.
• Odměna za získání projektu: 5 % z přidělené dotace pro FEK, maximálně 20 000 Kč


### 3. V případě, že program není uveden v tabulce, navrhuje jeho zařazení do úrovně vedoucí SPA.

### 4. Při opakovaném podání stejného či obdobného návrhu projektu může být odměna krácena na základě posouzení vedoucího SPA.

### 5. Návrh na rozdělení odměny dle odst. 2 mezi jednotlivé členy řešitelského týmu předkládá děkance hlavní řešitel projektu na FEK.
## Článek 6 Zařazení výsledku v modulu M1

1. Za nominaci výsledku za součást FEK do modulu M1 pro hodnocení výzkumných organizací dle metodiky M17+ bude vyplacena odměna 10 000 Kč pro tvůrčí kolektiv.

2. Za výsledek hodnocený v modulu M1 bude vyplacena odměna dle následujících pravidel:
• výsledek hodnocený stupněm 1 v kategorii přínos k poznání nebo společenská relevance: 200 000 Kč pro tvůrčí kolektiv,
• výsledek hodnocený stupněm 2 v kategorii přínos k poznání nebo společenská relevance: 100 000 Kč pro tvůrčí kolektiv,
• výsledek hodnocený stupněm 3 v kategorii přínos k poznání nebo společenská relevance: 50 000 Kč pro tvůrčí kolektiv.


## Článek 7 Smluvní výzkum

1. Podmínkou pro přiznání odměny je získání zakázky smluvního výzkumu podle směrnice rektora č. 22R/2019.

2. Za získání zakázky smluvního výzkumu bude řešitelskému týmu vyplacena odměna ve výši 10 % z objemu finančních prostředků získaných pro FEK.

3. Návrh na rozdělení odměny dle odst. 2 mezi pracovníky, kteří přispěli k získání zakázky smluvního výzkumu, předkládá děkance hlavní koordinátor.


## Článek 8 Ostatní aktivity

1. Za realizaci vyzvané přednášky na zahraniční instituci, příp. zahraniční mezinárodní vědecké konferenci bude vyplacena odměna 10 000 Kč.

2. Za navýšení H indexu (bez autocitací) dle databáze Web of Science bude vyplacena odměna ve výši dle následujících pravidel:
• 10 000 Kč za navýšení z H = 2 na H = 3,
• 15 000 Kč za navýšení z H = 3 na H = 4,
• 20 000 Kč za navýšení z H = 4 na H = 5 a za každé další navýšení o jednotku.


## Článek 9 Závěrečná ustanovení

1. Přiznání odměny dle čl. 2, 3 a 4 je podmíněno zanesením záznamu o dané publikaci do systému OBD pod příslušnou katedrou FEK ve stavu „publikováno“. Pro přiznání odměny se vychází z výše podílu uvedeného v systému OBD.

2. Pokud lze vyplatit odměnu za výstup dle čl. 2 i dle čl. 3, použije se pro stanovení výše odměny ustanovení čl. 2.

3. Odměna dle čl. 8 bude pracovníkovi vyplacena na základě jím podané odůvodněné žádosti. Žádost se předkládá písemně v listinné podobě nebo elektronicky děkance FEK.

4. Odměny jsou vypláceny vždy souhrnně za předchozí období ve výplatě za měsíc červen a listopad.

5. V případě sporných či nejasných případů a dalších významných výsledků rozhoduje o vyplacení odměny děkanka FEK.

6. Tato vyhláška nabývá účinnosti dnem 1. února 2024.

7. Zrušuje se Vyhláška FEK č. 1DV/2020.
Příloha č. 1 – Seznam prestižních vydavatelství
 Lze nalézt ve Vyhlášce č. 2DV/2024 děkanky Fakulty ekonomické ZČU

