
# Vyhláška č. 8DV/2023 děkanky FEK ZČU Přijímání ke studiu do doktorských studijních programů na Fakultě ekonomické ZČU pro akademický rok 2024/2025 podle §48 a násl. zákona č. 111/1998 Sb., o vysokých školách a o změně a doplnění dalších zákonů


## čl. 1 – Termíny přijímacího řízení pro doktorské studijní programy
1.  Děkanka Fakulty ekonomické ZČU v souvislosti s přijímacím řízením stanoví tyto termíny:

Termín pro podání přihlášky ke studiu je stanoven od 15. prosince 2023 do 31. května 2024.
Termín pro zaplacení administrativního poplatku za přijímací řízení je do 31. května 2024.
Termíny přijímací zkoušky jsou naplánovány na druhou polovinu června 2024.
Termín pro nahrání/zaslání příloh k přihlášce dle článku 3 je do 31. května 2024.
Termín pro zaslání dokumentů k posouzení zahraničního vysokoškolského vzdělání pro účely přijímacího řízení na FEK dle článku 7a je do 15. června 2024.
Termín pro nahrání (doručení) skenu dokladu o absolvování magisterského studia podle článku 7 je do 30. června 2024.
Termín pro ověření podmínek pro přijetí je 15. července 2024.
Zápis přijatých uchazečů do 1. ročníku proběhne v termínech, které sdělí fakulta.
Přihláška a nahrávání dokumentů je možné na webové stránce https://eprihlaska.zcu.cz.
Průběžné sledování stavu přihlášky je dostupné na https://zcu.cz/study/applicants/prijimaci-rizeni. Pro zjištění informací je nutné mít univerzitní číslo uchazeče, které se získává při podání elektronické přihlášky.
E-mail pro dotazy k přijímacímu řízení je trojanow@fek.zcu.cz.

## čl. 2 – Studijní programy
1. Fakulta ekonomická ZČU (dále jen FEK) organizuje výuku doktorského studia v prezenční a kombinované formě pouze v Plzni. V akademickém roce 2024/2025 přijímá ke studiu do následujících doktorských studijních programů (dále jen „DSP“):

## čl. 3 – Přihláška ke studiu
1. Přihláška do zvoleného studijního programu se podává v elektronické formě s vyznačením formy studia – prezenční nebo kombinovaná. Elektronickou přihlášku je možno vyplnit na internetové adrese https://eprihlaska.zcu.cz. Přihlášku v elektronické formě je třeba doplnit písemnými podklady podle odstavce 3. Tyto podklady lze doručit doporučeným dopisem, předat osobně na studijní oddělení, případně nahrát do systému při podávání elektronické přihlášky.
2. Přihlášku včetně podkladů podle odstavce 3 je třeba podat nejpozději do 31. května 2024.
### 3. Požadované přílohy k přihlášce jsou:
a) doklad o dosaženém vysokoškolském vzdělání a případné dosavadní praxi. Je-li uchazeč studentem posledního ročníku magisterského studijního programu, doloží potřebné doklady o absolvování studia v termínu dle článku 5 odst. 1;
b) strukturovaný odborný životopis;
c) seznam dosavadních výsledků odborné činnosti (publikovaných prací či jiných odborných aktivit), název diplomové práce a případně posudky na tyto práce;
d) rámcové téma disertační práce z vypsaných témat (viz Příloha č. 1, Příloha č. 2) nebo vlastní téma;
e) uchazeč je povinen téma disertační práce předem projednat s předpokládaným školitelem a doložit doklad o souhlasu školitele s vedením daného tématu disertační práce (např. emailovou komunikací);
f) stručné zdůvodnění přihlášky ke studiu (motivy ke studiu v DSP).
### 4. Na základě řádně podané přihlášky je uchazeč pozván k přijímací zkoušce s uvedením přesného termínu a místa konání zkoušky. Pozvánka k přijímací zkoušce bude doručena elektronicky na e-mailovou adresu uvedenou v přihlášce ke studiu.
### 5. Fakulta  je  oprávněna  vyzvat  uchazeče  k doložení  údajů  uvedených  v přihlášce, k jejich opravě a/nebo doplnění. Uchazeč je při opravě, doplnění a doložení údajů uvedených v přihlášce povinen respektovat lhůty stanovené fakultou.
## čl. 4 – Administrativní poplatek za přijímací řízení
1. Nutnou podmínkou pro přijetí a registraci přihlášky je úhrada administrativního poplatku, který činí 600,- Kč za každou přihlášku na studijní program. K úhradě této částky uchazeč použije  bezhotovostní  převod  z účtu,  platbu  kartou  (platební  brána  systému eprihlaska.zcu.cz) nebo platbu v hotovosti na přepážce Komerční banky. Poštovní poukázku nelze pro platbu použít.
2. Číslo účtu a další údaje pro zaplacení poplatku jsou uchazeči vygenerovány při podání elektronické přihlášky.
Výše poplatku:	600,- Kč
Způsob platby:	platební kartou, formou bankovního převodu nebo vkladu na bankovní účet ZČU
Banka:	KB Plzeň-město
Účet:	4811530257/0100
Variabilní symbol:  5175 0001 24
Specifický symbol: bude uchazeči přidělen po vyplnění elektronické přihlášky
3. Pokud nebude s podáním přihlášky uhrazen administrativní poplatek za přijímací řízení, bude na tuto skutečnost uchazeč upozorněn prostřednictvím kontaktního e-mailu, který uvede v přihlášce. V případě, že nebude administrativní poplatek za přijímací řízení uhrazen, bude přijímací řízení zastaveno.
## čl. 5 - Přijímací zkouška
1. Přijímací zkouška se skládá z:
• ověření znalostí a dovedností v oblasti ekonomiky a managementu formou ústní rozpravy nad zvoleným rámcovým tématem disertační práce,
• prověření jazykových znalostí studenta v cizím jazyce v rámci ústní rozpravy.
Přijímací zkouška do studijního programu EKONOMIKA A MANAGEMENT se koná v českém jazyce, vyjma prověření jazykových znalostí studenta.
Přijímací zkouška do studijního programu ECONOMICS AND MANAGEMENT se koná výhradně v anglickém jazyce.
Ve své prezentaci se uchazeč zaměří především na:
• předmět svého zkoumání,
• metodiku pro zpracování disertační práce.
Uchazeč též může doplnit údaje o své publikační činnosti, popř. o jiných aktivitách v příslušném oboru, a o motivaci ke studiu. Uchazeč z praxe stručně pohovoří o své dosavadní profesní činnosti a odborných referencích.
2. Přijímací zkouška se bude konat v druhé polovině června 2024.
## čl. 6 - Hodnocení zkoušky
1. Přijímací komise zhodnotí podklady, které uchazeč předložil jako součást přihlášky, a znalosti, které uchazeč prokázal při přijímací zkoušce. Na základě tohoto hodnocení předloží děkanovi odůvodněný návrh na přijetí či nepřijetí uchazeče. Průběh přijímací zkoušky zaznamená komise do protokolu.
## čl. 7 – Podmínky pro přijetí ke studiu
### 1. Podmínkou pro přijetí ke studiu v doktorském studijním programu je absolvování magisterského studijního programu (§ 48 odst. 1 zákona č. 111/1998 Sb.).
Sken vysokoškolského diplomu nebo potvrzení fakulty o absolvování magisterského studijního programu s uvedením termínu plánované promoce musí nahrát do systému E-Přihláška ZČU (https://eprihlaska.zcu.cz), uchazeč také může také kopii dokumentu předat osobně nebo zaslat doporučeným dopisem na studijní oddělení FEK do 30. 6. 2024 (uchazečům je doporučeno uvedený doklad nahrát či předat bezprostředně po absolvování státní závěrečné zkoušky). Je-li uchazeč absolventem Západočeské univerzity v Plzni, uvede tento fakt v poznámce v e-přihlášce, případně toto sdělí nejpozději do 30. 6. 2024 e-mailem na trojanow@fek.zcu.cz. V tomto případě ověří ZČU dosažené vysokoškolské vzdělání sama. Uchazeči, kteří do uvedeného termínu nepředají výše uvedený doklad o absolvování magisterského studia, nesplní podmínky přijímacího řízení a bude rozhodnuto o jejich nepřijetí ke studiu.
### 2. U studijního programu EKONOMIKA A MANAGEMENT uchazeč s cizí státní příslušností (s výjimkou Slovenské republiky) doloží znalost českého jazyka jedním z následujících způsobů:
a) sken dokladu o absolvování mezinárodní certifikované zkoušky z českého jazyka pro cizince „CCE“ (Czech Language Certificate Exam) dokládající znalost českého jazyka minimálně v úrovni B2 Společného evropského referenčního rámce pro jazyky. Informace o mezinárodní certifikované zkoušce CCE z českého jazyka pro cizince jsou dostupné zde: https://ujop.cuni.cz/UJOPEN-70.html?ujopcmsid=12:czech-language- certificate-exam-cce;
b) sken dokladu o absolvování zkoušky z českého jazyka pro cizince na Ústavu jazykové přípravy Západočeské univerzity v Plzni, dokládající znalost českého jazyka minimálně v úrovni B2 Společného evropského referenčního rámce pro jazyky. Informace o zkoušce z českého jazyka pro cizince na webových stránkách Ústavu jazykové přípravy (ÚJP) Západočeské univerzity v Plzni: https://www.ujp.zcu.cz/en/Public/zkousky_z_cj/;
c) sken dokladu o absolvování zkoušky z českého jazyka pro cizince dokládající znalost českého jazyka minimálně v úrovni B2 Společného evropského referenčního rámce pro jazyky, kterou realizovala jazyková škola s právem státní jazykové zkoušky zapsaná v rejstříku škol a školských zařízení (https://rejstriky.msmt.cz/rejskol/) nebo česká veřejná nebo státní vysoká škola.
d) sken maturitního vysvědčení dokládající absolvování maturitní zkoušky z českého jazyka;
e) sken dokladu o aktivním získání alespoň 60 kreditů (typicky průběh studia, diplom) ve studijním programu realizovaném v českém jazyce na vysoké škole, která smí uskutečňovat vzdělávací činnost v České republice.
### 3. U studijního programu ECONOMICS AND MANAGEMENT se předpokládá znalost anglického jazyka minimálně na úrovni B2 Společného evropského referenčního rámce pro jazyky. Toto se ověřuje u přijímací zkoušky. Lze to také doložit příslušnými jazykovými zkouškami.
### 4. Uchazeč, který absolvoval studijní program v zahraničí, musí nejpozději do 30. 6. 2024 doručit na studijní oddělení FEK kopii dokladu o uznání zahraničního vysokoškolského vzdělání v ČR (nostrifikaci), pokud mezinárodní smlouva, kterou je Česká republika vázána, nestanoví jinak. Uchazeč může také využít postupu dle čl. 7a.
## čl. 7a – Posouzení zahraničního vysokoškolského vzdělání pro účely přijímacího řízení na FEK ZČU
1. Pro účely posouzení zahraničního vysokoškolského vzdělání uchazeč doručí (Západočeská univerzita v Plzni, Fakulta ekonomická, Studijní oddělení, Univerzitní 22, 306 14 Plzeň) do
15. 6. 2024 tyto dokumenty:
a)	Zahraniční	doklad	o	zahraničním	vysokoškolském	vzdělání,	jenž	získal absolvováním studia ve vysokoškolském studijním programu na zahraniční vysok
## Příloha č. 1

Tematická zaměření disertačních prací (včetně školitelů) pro studijní program Ekonomika a management
prof. Ing. Jan Čadil, Ph.D.
• R&D a ekonomický růst
• Lidský kapitál, konkurenceschopnost a růst
• Rozdíly v odměňování žen a mužů – mýtus nebo realita.
• Chudoba způsobená nedostupností bydlení.
• Cenové hladiny a příjmová nerovnost.
doc. PaedDr. Jaroslav Dokoupil, Ph.D.
• Potenciál vs. bariéry rozvoje venkova v rámci energetického sektoru.
• Problematika regionálního rozvoje periferních regionů Česka.
• Regionální konkurenceschopnost vybraného regionu Česka.
• Regionální aspekty vzniku a rozvoje podnikatelských zón.
prof. Ing. Lilia Dvořáková, CSc.
• Kreativní ekonomika: trendy, výzvy, příležitosti.
• Hodnocení výkonnosti podniku v podmínkách 21. století.
• Rozvoj účetnictví a účetní profese v prostředí nových technologií: právní, ekonomické a sociální souvislosti.
• Sdílená ekonomika – právní, daňové a ekonomické aspekty.
• Rozvoj metod a nástrojů manažerského účetnictví a controllingu.
• Společnost 5.0 – Průmysl 4.0 ve vybraném odvětví: Ekonomické a manažerské aspekty.
• Vlastní výzkumné téma z oboru Ekonomika a management schválené školitelem.
prof. Ing. Zuzana Dvořáková, CSc.
• Umělá inteligence v řízení lidských zdrojů.
• Integrace migrantů na trhu práce.
• Další vzdělávání a rozvoj pracovníků 55+.
doc. Ing. Ondřej Dvouletý, Ph.D., MSc.
• Různorodost dopadů politik podpory podnikání.
• Ekonomické dopady nefinančních forem podpory podnikání.
• Ekonomická udržitelnost sociálních podniků a její determinanty.
• Různorodost podnikatelů s ohledem na motivaci a životní styl.
• Crowdfunding jako zdroj financování podnikání a jeho růstu.
doc. PaedDr. Ludvík Eger, CSc.
• Využívání umělé inteligence v marketingové komunikaci.
doc. PaedDr. Dana Egerová, Ph.D.
• Role a kompetence manažera lidských zdrojů v digitální éře.
doc. RNDr. Mikuláš Gangur, Ph.D.
• Prediktivní trh jako nástroj managementu.
• Použití umělé inteligence při analýze finančních trhů.
• Využití big data v podniku a aplikace data miningových metod.
doc. Ing. Jana Hinke, Ph.D.
• Pojetí nákladů z účetního a daňového hlediska v zemích EU.
• Segmentace daňových systémů států Evropské unie podle vybraných parametrů.
• Oceňování v účetních systémech, vliv na výkonnost organizací.
• Hodnocení efektivity výběru daní.
• Ekonomické aspekty re-use v EU.
• Rozvoj účetní, daňové, finanční teorie a praxe z interdisciplinárního hlediska.

doc. Ing. Dita Hommerová, Ph.D., MBA
• Management neziskových organizací.
• On-line fundraising jako nástroj financování neziskových organizací.
• Sociální média v marketingu.
• Branding neziskových organizací.
• Profesionalizace neziskového sektoru.
• Přínos marketingových strategií pro udržitelný rozvoj organizace.
doc. Ing. Petr Janeček, Ph.D.
• Data driven marketing v turismu.
• Data a datová analýza pro turismus.
• Výkonnost destinací turismu.
• Moderní přístupy v destinačním managementu a marketingu.
doc. RNDr. Mgr. Jiří Ježek, Ph.D.
• Koordinační mechanismy v regionální politice, územním a strategickém plánování: modely, problémy, řešení.
• Evaluace smart přístupů v rozvoji měst a regionů.
• Náklady a mechanismy financování technické infrastruktury v obcích s úbytkem obyvatel.
• Podnikání mladých lidí: postoje, bariéry, veřejná podpora.
doc. RNDr. Jan Kopp, Ph.D.
• Ekonomické hodnocení úspěšnosti projektů revitalizace a rekultivace krajiny.
• Ekonomická efektivita vodohospodářské infrastruktury obcí v závislosti na sídelní struktuře.
• Potenciál ekonomických nástrojů při prosazování adaptace regionů na klimatickou změnu.
doc. Ing. Michaela Krechovská, Ph.D.
• Inovace business modelů a tvorba hodnoty firem.
• Digitální transformace, její výzvy a vliv na výkonnost podniků.
• Cirkulární ekonomika a dopady aplikace jejích principů.
doc. RNDr. Jan Kubeš, CSc.
• Lidský a ekonomický kapitál obyvatel periferních, semiperiferních, suburbánních a městských obcí regionů západních Čech (Plzeňský, Karlovarský kraj).
• Suburbanizace a kontraurbanizace obyvatel, bydlení, komerce a průmyslu v v regionech západních Čech (Plzeňský, Karlovarský kraj)..
• Strategie sociálně-ekonomického rozvoje obcí mikroregionu.
doc. Ing. Lukáš Pfeifer, Ph.D.
• Rizika spojená s dlouhodobě uvolněnou měnovou politikou.
• Ekonomické důsledky klimatických změn.
• Problematika udržitelnosti veřejného a soukromého zadlužení.
• Ekonomické aspekty dostupnosti vlastního bydlení v ČR.
• Interakce měnové a makroobezřetnostní politiky
prof. Dr. Ing. Miroslav Plevný
• Modelování a optimalizace dodavatelských řetězců.
doc. Ing. Miroslav Špaček, Ph.D., MBA
• Otevřené inovace a jejich vliv na konkurenceschopnost podniku.
• Inovace jako nástroje tvorby hodnoty podniku.
• Agilní přístupy k řízení inovačních projektů.
• Pravděpodobnostní přístupy v investičním rozhodování a oceňování.
doc. Ing. Petr Štumpf, Ph.D.
• Modely pro podporu rozhodování v destinačním managementu a marketingu.
• Spokojenost zákazníků v turismu a její determinanty.
• Sociální udržitelnost v destinaci turismu.

doc. Ing. Lenka Švecová, Ph.D.
• Integrace nástrojů rizikového rozhodování do fungování firem v konkrétním odvětví.
• Zajištění dlouhodobé prosperity a udržitelnosti firem při využití moderních přístupů inovačního managementu.
• Změny v řízení projektů vlivem změn okolního prostředí zejména vlivem digitalizace, AI a ESG.
• Vliv digitalizace a dalších moderních trendů na přístupy průmyslového inženýrství v organizacích.
doc. Ing. Petra Taušl Procházková, Ph.D.
• Význam a míra naplňování principů udržitelného rozvoje v podnikání.
• Příležitosti a výzvy českého startupového ekosystému (zaměření na technologické startupy).
• Vztah ESG strategie a výkonnosti organizace.
prof. Ing. Emil Vacík, Ph.D.
• Růst flexibility strategie použitím nástrojů risk managementu.
• Implementace strategie za měnících se podmínek podnikatelského prostředí.
• Řízení výkonnosti organizace nástroji strategického řízení v prostředí Průmysl 4.0.
doc. Ing. Jan Vlachý, Ph.D.
• Kvantifikace rizik a příležitostí – modelování finančního rozhodování v podniku za podmínek nejistoty.
• Hodnotová analýza v podmínkách prostředí Průmysl 4.0.
• Kvantitativní strategické rozhodování v oblasti nehmotných aktiv.
• Dopad specifických strukturálních šoků (COVID-19, ukrajinský konflikt) na fungování finančních a komoditních trhů.
• Strategie investic do energetických zdrojů.


Kontakty na jednotlivé školitele zprostředkovává Ing. Barbara Trojanowská, studijní oddělení pro doktorské studium FEK, e-mail: trojanow@fek.zcu.cz.

Příloha č. 2

Tematická zaměření disertačních prací (včetně školitelů) pro studijní program Economics and Management

prof. Ing. Jan Čadil, Ph.D.
• R&D and Economic Growth.
• Human Capital, Competitiveness and Growth.
• Gender pay gap – myth or reality.
• Housing induced poverty.
• Price levels and income inequality.
prof. Ing. Zuzana Dvořáková, CSc.
• Artificial intelligence in human resource management.
• Integrating migrants in the labor market.
• Life-long learning and development of workers 55+.
doc. Ing. Ondřej Dvouletý, Ph.D., MSc.
• Heterogeneous effects of public entrepreneurship and SME policies.
• Economic effects of non-financial support of entrepreneurship.
• Economic sustainability of social enterprises and their drivers.
• Heterogeneity of entrepreneurs and self-employed persons, their motivation and lifestyle.
• Crowdfunding as a way how to finance a business start-up and its growth.
doc. RNDr. Mikuláš Gangur, Ph.D.
• Use of artificial intelligence in the analysis of financial markets.
• The use of the Big Data in enterprises and deployment of data mining methods.
doc. Ing. Dita Hommerová, Ph.D., MBA
• Management of non-profit organizations.
• On-line fundraising as a tool of financing non-profit organizations.
• Branding of non-profit organizations.
• Professionalization of non-profit sector.
• Social media in marketing.
• Contribution of marketing strategies to organizations’ sustainable development.
doc. Ing. Petr Janeček, Ph.D.
• Data-driven marketing in tourism.
• Data and data analysis for tourism.
• Tourism destination performance.
• Modern approaches in destination management and marketing.
doc. Ing. Lukáš Pfeifer, Ph.D.
• The economic consequences of deglobalisation after the war in Ukraine.
• The risks arising from the low interest rate environment.
• The economic consequences of climate change.
prof. Dr. Ing. Miroslav Plevný
• Modeling and optimization of problems in supply chains.
doc. Ing. Miroslav Špaček, Ph.D., MBA
• Open innovation and its impact on corporate financial performance.
• The role of open innovation within the context of Industry 4.0.
doc. Ing. Petr Štumpf, Ph.D.
• Models for decision making support in destination management and marketing.
• Customer satisfaction and its determinants in tourism.
• Social sustainability in a tourism destination.

prof. Ing. Emil Vacík, Ph.D.
• Strategy flexibility growth by use of risk management tools.
• Strategy implementation under changing conditions of entrepreneurship environment.
• Firm´s performance management by strategic management tools in the Industry 4.0 environment.
doc. Ing. Jan Vlachý, Ph.D.
• Risks and opportunities quantification - financial decision-making under uncertainty.
• Value-based analysis in an Industry 4.0 environment.
• Quantitative strategic decision-making regarding intangibles.
• The Impact of Specific Structural Shocks (COVID-19, Ukraine conflict) on the Mechanics of Financial and Commodity Markets.
• Investment Strategy in Power Generation.

Kontakty na jednotlivé školitele zprostředkovává Ing. Barbara Trojanowská, studijní oddělení pro doktorské studium FEK, e-mail: trojanow@fek.zcu.cz. 
